Klassisk lasagne
================

4 personer
----------

### Köttfärssås
- 1 st gul lök
- 1 msk flytande margarin
- 400 gram blandfärs
- 1 burk krossade tomater
- 2 msk tomatpuré
- 1 st buljongtärning
- 1 tsk basilika
- 2 st vitlöksklyfta
- 1 tsk sambal (för extra styrka)
- salt

Skala och hacka löken. Låt fettet bli ljusbrunt i en stekpanna.
Fräs lök och köttfärs under omrörning.
Tillsätt tomater, tomatpuré och buljongtärning, kryddor och pressad vitlök.
Koka under lock på svag värme ca 20 minuter.
Smaka av med salt och peppar.

### Ostsås
- 4 msk vetemjöl
- 7 dl mjölk
- 2 msk flytande margarin
- 3 dl riven ost
- salt

Vispa ut mjölet med lite av mjölken i en kastrull.
Tillsätt resten av mjölken och fettet.
Koka upp under omrörning och koka 3-5 minuter.
Rör ner 2 dl av osten och smaka av med salt.

### Lasagnen
- 9 st lasagneplattor

Bred ut hälften av ostsåsen i en smord ugnsfast form (20x30 cm).
Varva plattorna i tre lager med köttfärssåsen i de två mellanlagren.
Bred ut resten av ostsåsen överst.

Så långt kan lasagnen göras klar i förväg, täckas med folie och förvaras svalt till nästa dag.
Eller kan den gratineras direkt. Strö över resten av osten.
Gratinera mitt i ugnen, varm lasagne i 225 grader ca 15-20 minuter, kall lasagne i 200 grader ca 30 minuter.

