Skink- och champinjonomelett
============================

1 person - 10 min
------------------

- 4 champinjoner, ca 60 g
- 3 skivor skinka, ca 40 g
- smör till stekning
- 3 ägg
- 2 msk vatten
- lite salt
- nymald svartpeppar
- 2 msk finriven parmesan
- ev hackad persilja

Gör så här:

1. Skiva champinjonerna och strimla skinkan. Hetta upp smör i en liten stekpanna.
Stek champinjonerna och låt skinkan steka med en kort stund på slutet.
Ta upp och lägg åt sidan.

2. Vispa samman ägg, vatten, salt och svartpeppar.
Hetta upp pannan och lägg i en klick smör.
Häll i äggsmeten och sänk värmen.
Skjut in smeten mot mitten med en gaffel så att smet rinner ut mot kanterna.
Omeletten är klar när den stelnat men fortfarande är krämig på ytan.

3. Strö över lite ost och lägg på hälften av champinjonerna och skinkan.
Vik omeletten dubbel och stjälp upp på en tallrik.
Strö över resten av toppingen och hackad persilja.

4. Servera genast
